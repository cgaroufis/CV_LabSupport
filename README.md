# CV_LabSupport

Εδώ οι φοιτητές του μαθήματος Όρασης Υπολογιστών του Εθνικού Μετσόβιου Πολυτεχνείου μπορούν να υποβάλλουν ερωτήσεις στους εργαστηριακούς βοηθούς σχετικά με το υλικό του μαθήματος.

Οι ερωτήσεις υποβάλλονται με την μορφή **Issues**.

Αυτό _ΔΕΝ ΑΠΟΤΕΛΕΙ_ το επίσημο μέσο επικοινωνίας μεταξύ του προσωπικού και των φοιτητών. Ανακοινώσεις για το μάθημα, υποβολές εργασιών και λοιπά οργανωτικά θα συνεχίσουν να στέλνονται μέσω του mycourses.

## Οδηγίες χρήσης

1. Ένα Issue μένει ανοιχτό μέχρι να απαντηθεί (ικανοποιητικά) από κάποιο βοηθό του μαθήματος (@nikos, @niki, @pmermigkas, @smyrnis).
2. Μόνο κάποιος από τους βοηθούς μπορεί να κλείσει ένα Issue. Απαντήσεις από φοιτητές σε φοιτητές επιτρέπονται αρκεί να μην οδηγούν σε spam / μη σχετικές συζητήσεις και ο διάλογος να είναι κόσμιος. Παρόλα αυτά το issue θα παραμένει ανοιχτό μέχρι να απαντήσει / εγκρίνει την απάντηση κάποιος από τους βοηθούς.
3. Πριν υποβάλλετε μια νέα ερώτηση, ή στείλετε κάποιο email στους βοηθούς του εργαστηρίου, ψάξτε τα προηγούμενα Issues (ανοιχτά και κλειστά). Η ίδια ερώτηση μπορεί να έχει ήδη απαντηθεί.
4. Αν βρείτε μια παρόμοια ερώτηση αντί να ανοίξετε ένα νέο Issue κάντε ένα thumbs up. Αν θέλετε παραπάνω διευκρινίσεις, αφήστε ένα σχόλιο στο προηγούμενο Issue.
5. Αυτό είναι ένα ανοιχτό φόρουμ προς όλους τους φοιτητές. Διευκρινίσεις πάνω σε συγκεκριμένα σημεία των ασκήσεων μπορεί να δίνονται, αλλά μην υποβάλλετε λύσεις ασκήσεων / ερωτημάτων της μορφής: "Αυτό: ... (Πιθανή λύση ερωτήματος) ... είναι σωστό;;" καθώς θα διαγράφονται.

## Οργάνωση

Για την ευκολότερη οργάνωση των ερωτήσεών σας, παρακαλείστε να ξεκινάτε το Issue σας βάζοντας στην αρχή του τίτλου ένα ή και περισσότερα [Tag] ως εξής:

[Lab1] Ερώτηση για Βήμα 12β
[Python-packages, Lab2] Πρόβλημα στην εγκατάσταση πακέτου

Σας παρέχονται τα παρακάτω (προτεινόμενα) Tags για την οργάνωση των ερωτήσεών σας:

  * Lab: Γενικές ερωτήσεις σχετικά με τη διεξαγωγή των εργαστηρίων.
  * Lab1: Ερωτήσεις για το πρώτο εργαστήριο.
  * Lab2: Ερωτήσεις για το δεύτερο εργαστήριο.
  * Lab3: Ερωτήσεις για το τρίτο εργαστήριο.
  * Assignments: Ερωτήσεις σχετικά με τις αναλυτικές ασκήσεις.
  * Background: Ερωτήσεις σχετικές με το υπόβαθρο που απαιτείται για το εργαστήριο.
  * Programming: Προγραμματιστικές ερωτήσεις.
  * Theory: Θεωρητικές ερωτήσεις.
  * Python: Ερωτήσεις σχετικές με όσους χρησιμοποιούν Python.
  * Python-packages: Ερωτήσεις σχετικές με την εγκατάσταση των απαιτούμενων πακέτων σε Python.
  * Matlab: Ερωτήσεις σχετικές με όσους χρησιμοποιούν Matlab.
  * Organization: Διαδικαστικές ερωτήσεις (πχ το εργαστήριο της ερχόμενης Τρίτης θα πραγματοποιηθεί κανονικά; Υπάρχει κάποιος που να ψάχνει ομάδα; κτλ.)
  * Advanced: Ερωτήσεις που ξεφεύγουν από την ύλη του μαθήματος σε πιο προχωρημένα θέματα.
  * FAQ: Χρησιμοποιείται μόνο από τους βοηθούς. Αν μια ερώτηση είναι δημοφιλής παίρνει το label FAQ για να είναι πιο εύκολα αναζητήσιμη.
